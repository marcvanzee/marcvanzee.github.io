---
layout: post
title: Waar deze blog over gaat
---

{{ page.title }}
================

<p class="meta">7 Jun 2020 - Amsterdam</p>

Het is zondagmiddag. Afgelopen vrijdag, rond een uur of 4 's middags nam ik
de trein naar Eindhoven genomen met een mondkapje op, om mijn goede vriend
Jesse en zijn vriendin Danielle te bezoeken. Naast het roken van veel
sigaretten en het drinken van veel blikjes Jupiler, bestond het grootste
gedeelte van onze avond uit felle discussies rondom de toekomst van de wereld
"na Corona", en, een stuk later in de avond, de muziek van Queen. Ik had
besloten om, waarschijnlijk omdat ik pas het boek "de meeste mensen mensen deugen"
had gelezen, de discussies rndom Corona positief in te gaan. Jesse, niet geheel
onverwachts, had een meer negatievere blik. Of zoals hij het zelf noemde:
realistischer.

We bespraken veel onderwerpen: van het vlieggedrag van mensen, lokaal
versus non-lokaal ondernemer, de kwestbaarheid van kleine bedrijven tegenover
grotere, duurzaamheid in de auto-industrie, tot een mindere afhankelijkheid
van China. Toch had ik bij elk onderwerp een onwennig gevoel. Ik had overal
wel iets over gelezen of over gehoord, maar kon eigenlijk nergens harde
conclusies trekken. Het bleek dat veel van mijn aannames en ideeen niet veel
verder gingen dan vage intuities, intuities die Jesse gretig en moeiteloos
onderuit veegde. Het is nou eenmaal makkelijker om een negatief wereldbeeld
te hebben.

Dit frustreerde mij. Ik voelde me als een naive optimist. Ik verliet Eindhoven
met twee gedachten: Queen's muziek is grotendeels niks voor mij, en ik wil meer
bewijs verzamelen voor positieve mogelijkheden die de Coronacrisis biedt. Ik
besloot daarom om deze blog te starten, en voor elk onderwerp een aparte pagina
aan te maken. Ik ben van plan om elke pagina incrementeel bij te werken, zodra ik
er iets over leer.